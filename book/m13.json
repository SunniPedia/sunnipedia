[



 
 { 
	"1": "মহাবিশ্ব সম্পর্কে আধুনিক বিজ্ঞান ও হযরত ইমাম জাফর ছদিক্ব (রাদ্বিআল্লাহু আনহু)",
    "2": "ইমামুস সাদিস হযরত ইমাম জাফর ছদিক্ব (রাদ্বিআল্লাহু আনহু) (হিজরী ৯৬-১৪৮)\n\nতিনি মাত্র ১১ বছর বয়স মুবারকে সূর্য, চন্দ্র এবং অন্নান্য গ্রহগুলো পৃথিবীকে কেন্দ্র করে ঘূর্ণায়মানের আ্যরিস্টোটল এবং টলেমী কর্তৃক যে তত্ত্ব প্রচলিত ছিল তা ভুল/অমূলক বলে প্রতিপন্ন করেন। এছাড়াও তিনি বলেছিলেন যে, পৃথিবী এর নিজ অক্ষের উপর ঘূর্ণায়মান।\n\nতিনি বলেন  “এই মহাবিশ্ব একটি ক্ষুদ্র কণা থেকে সৃষ্টি হয়েছে, যার দুইটি বিপরীতমুখী মেরু ছিল। এই কণা থেকেই পরমাণু সৃষ্টি হয় এবং এভাবেই বস্তু সৃষ্টি হয়েছে। এরপর এই বস্তুটি অনেক ভাগে বিভক্ত হয়। এই বিভক্তি সংঘটিত হয়েছে পরমাণুগুলোর ঘণত্ব অথবা বিরলতার কারণে।”\n\nমহাবিশ্ব সম্পর্কে ইমামুস সাদিস হযরত ইমাম জাফর ছদিক্ব (রাদ্বিআল্লাহু আনহু) এর আরেকটি উল্লেখযোগ্য তত্ত্ব হচ্ছে– “মহাবিশ্ব কখনোই একই অবস্থায় নেই। একসময় এটি প্রসারিত হয় এবং একসময় হয় সংকুচিত।”\n"
 },
 
 
 { 
	"1": "জ্ঞান চর্চায় আধুনিক সভ্যতার ভিত তৈরিতে আন্দালুস ছিল ইতিহাস শ্রেষ্ঠ",
    "2": "পৃথিবীকে আলোকিত করেছিল যে আন্দালুস আজ তা কালের গর্ভে অতীত ! চাপা পড়ে গেছে ইতিহাস বিকৃতির চাদরে ।\n\nজ্ঞান চর্চায় আধুনিক সভ্যতার ভিত তৈরিতে আন্দালুস ছিল ইতিহাস শ্রেষ্ঠ ।\n\n৪১৯ হিজরি। ১০২৮ খ্রিষ্টাব্দ। আন্দালুসের মসনদে সমাসীন খলিফাতুল মুসলিমিন হিশাম আল-মুআয়্যিদ (তৃতীয় হিশাম)। ইংল্যান্ডের সম্রাট দ্বিতীয় জর্জ এর পক্ষ থেকে খলিফার কাছে একটি পত্র এল। পত্রে ইংল্যান্ড সম্রাট খলিফা হিশামের কাছে অনুমতি চাচ্ছেন--ইংল্যান্ড থেকে আন্দালুসে একটি প্রতিনিধিদল প্রেরণ করবেন। এ দল আন্দালুসের জ্ঞানবিজ্ঞান, সভ্যতা, সংস্কৃতি ও উন্নতিকল্প সম্পর্কে জানবে, অবগত হবে। পরে উপকৃত হয়ে ইংল্যান্ড ফিরে যাবে। খলিফা হিশাম সম্মতি প্রদান করলেন।\n\nইংল্যান্ড থেকে ২১৫জন ছাত্র-ছাত্রীর একটি প্রতিনিধিদল আগমন করল আন্দালুসে। তৎকালীন সময়ে জ্ঞান-বিজ্ঞান ও সভ্যতার স্বর্গরাজ্যে। তারা গোটা আন্দালুসে ছড়িয়ে পড়ল। আহরণ করতে লাগল মুসলিমদের কাছে জ্ঞানের মধু। বর্ণনায় পাওয়া যায়, ওই প্রতিনিধিদলের আটজন ব্যক্তি ইসলামের সুমহান আদর্শ এবং জ্ঞানশিল্পে আকৃষ্ট হয়ে ইসলামগ্রহণ করে ফেলেন। আন্দালুসের মাটি ও মানুষকে তারা এতোই ভালোবেসে ফেলেন যে, তারা আর ইংল্যান্ডে ফিরে যেতে চাননি!\n\nআশ্চর্যজনক কথা হলো, প্রতিনিধিদলের ইসলামগ্রহণকারী ওই আটজনের মধ্যে তিনজন ছিলেন যুবতী। তাদের প্রত্যেকেই আন্দালুসের নামকরা তিনজন আলিমকে বিয়ে করেছিলেন। এভাবেই তারা জ্ঞানের আলোয় আলোকিত তিনটি সংসার গড়েছিলেন!\n\nইউরোপের অপরাপর সম্রাটরাও নিজ নিজ প্রতিনিধিদল প্রেরণ করতে লাগলেন। যার যার দেশের ভবিষ্যৎপ্রজন্মকে, জ্ঞানের তীর্থস্থান থেকে জ্ঞানীগুণী করে গড়ে তুলতে। সেই ধারাবাহিতায় সম্রাট উইলস তার ভাতিজির নেতৃত্বে একটি প্রতিনিধিদল প্রেরণ করলেন। এই প্রতিনিধিদলে ছিল বিভিন্ন সম্ভ্রান্ত পরিবারের ১৮জন যুবতী। তারা একটি চিঠি বহন করে আন্দালুসের মাটিতে পদার্পণ করেছিল। চিঠিটি হলো এই--\n\nআমরা শুনেছি সেই জ্ঞান-বিজ্ঞান ও উন্নত সভ্যতার কথা, যা দ্বারা আপনাদের এই মহান দেশের বিদ্যাপীঠ ও শিল্পকারখানাগুলো সর্বদা উপকৃত হয়ে চলছে। সুতরাং আমরা আমাদের সন্তানদেরকে এসব জ্ঞান-বিজ্ঞান ও শিল্পের আলো আহরণ করানোর ইচ্ছা করেছি। যাতে করে আপনাদের পদাঙ্ক অন্যসরণ করে এটা একটা সুন্দর উদ্যোগ হতে পারে আমাদের এমন দেশে, যে দেশে চারিদিক থেকে মূর্খতার অন্ধকার ছেয়ে নিয়েছে!\n\nআজ স্পেন আছে, কিন্তু আমাদের সেই আন্দালুস নেই! নেই আমাদের জ্ঞান-বিজ্ঞানের স্বর্ণরাজ্য! পশ্চিমারা আমাদের জ্ঞান-বিজ্ঞান কুড়িয়ে নিয়ে আজ তারাই বিজ্ঞানী! তারাই সভ্য! আর আমরা...! আমরা তাদের উচ্ছিষ্টভোজী! জ্ঞান-বিজ্ঞান, শিল্প ও সভ্যতা শিখতে আজ আমরাই তাদের দেশে পাড়ি জমাই! আহ, আন্দালুস! আমাদের হারানো ফিরদাউস !\n\nসূত্র: ড. নাহলাহ শিহাব আহমাদ, মসুল বিশ্ববিদ্যালয়, ইরাক। গবেষণালব্ধ থিসিস।\n"
 },


 
 { 
	"1": "চাঁদ দেখে বছর গণনা, গ্রহণকাল পঞ্জিকা",
    "2": "বিজ্ঞানী ইবনে যাবির আল হাররানী আল বাত্তানী (২৩৯ – ৩১৫ হিজরী, ৮৫৩-৯২৯ ঈসায়ী) সূর্য ও চন্দ্র অক্ষের তালিকার উন্নতি ঘটান। এছাড়া তিনি অমাবস্যার বা জিরো মুনের পর নতুন চাঁদ কখন দেখা যাবে, সোলার ও সাইডেরাল বছর, গ্রহনকাল ও প্যারালাক্স এরও হিসাব করেন। সেইসময় ইয়াহইয়া ইবন আবী মনসুর ব্যাপক পর্যবেক্ষণ ও পরীক্ষার মাধ্যমে পঞ্জিকা “জিজ আল মুমতাহান” তৈরী করেন, যেটাতে তিনি টলেমির আল মাজেস্টের সকল মানগুলো সংশোধন করেন।"
 },
 
 
 { 
	"1": "আল-বিরুনী জগতশ্রেষ্ঠ একজন মুসলিম জ্যোতির্বিদ ",
    "2": "সুলতান মাহমুদ গজনবী যিনি এ উপমহাদেশের মূতিপূজারীদের ত্রাস ছিলেন । উনার সাথে বিখ্যাত এক মনীষীকে নিয়ে একটি বিষ্ময়কর ঘটনা ইতিহাসের পাতায় লিখা আছে।\n\nসেই সুলতান মাহমুদ একদিন তার বাগানে অবস্থিত ঘরের ছাদে বসে ছিলেন। সেখানে থাকা সেই মুসলিম বিজ্ঞানীকে বললেন, সেই বাড়ির চারটি দরজার মধ্যে কোন দরজা দিয়ে সুলতান মাহমুদ বের হবেন, তা যেন সেই বিজ্ঞানী গুনে ঠিক করেন। তারপর বিজ্ঞানী যেন তার অভিমত একটি কাগজে লিখে সুলতান মাহমুদের কম্বলের নিচে রেখে যান। সেই বিজ্ঞানী অঙ্ক কষে বের করেন এই প্রশ্নের উত্তর। তা একটি কাগজে লিখে কম্বলের নিচে রেখে যান। এদিকে, সুলতান মাহমুদ একজন রাজমিস্ত্রীকে ডেকে নিয়ে আসেন। তাকে দিয়ে নতুন করে একটি দরজা বানান তিনি। তারপর বের হয়ে দ্রুত ছুটেন তার কম্বলের নিচের কাগজটি দেখতে। সেখানকার লেখা দেখে তাজ্জব বনে যান সুলতান মাহমুদ। লেখা রয়েছে-\n\n“আপনি পূর্ব দিকের দেয়াল কেটে একটি নতুন দরজা বানিয়ে সেটি দিয়ে বের হবেন”\n\nবিশ্বের অন্যতম পরাক্রমশালী বীর সুলতান মাহমুদ বিজ্ঞানীর এই অবাক করা জ্ঞানের সুক্ষতা দেখে বিষ্মিত হয়েছিলেন। পরিক্ষা করার জন্যে সাথে সাথে তিনি সেই বিজ্ঞানীকে ছাদ থেকে ধাক্কা দিয়ে নিচে ফেলে দেয়ার নির্দেশ দিলেন।এ অবস্থায় সেই বিজ্ঞানীর কিছুই করার ছিলো না। তাকে ধাক্কা দিয়ে নিচে ফেলে দেয়া হলো।\n\nকিন্তু সেই বিজ্ঞানী মারা যাননি, এমনকি বেশি আঘাতও পাননি। কারণ নিচে ছিলো মশামাছি প্রতিরোধের জাল। সেখানে আটকে ধীরে ধীরে নিচে পড়ে যাওয়ায় ভয়ানক ক্ষতির হাত থেকে বাঁচেন তিনি। সুলতান মাহমুদ আরও অবাক হলেন। বিজ্ঞানীকে তার ব্যক্তিগত ডায়েরি নিয়ে আসতে বলা হলো। সেই ডায়েরিতে মূলত ছিলো জ্যোতির্বিদ্যা সংক্রান্ত কথা। সেখানকার একটি লেখা দেখেও তাজ্জব বনে যান সুলতান মাহমুদ।\n\n“আমি আজকে উঁচু জায়গা থেকে নিচে পড়ে যাবো। কিন্তু বিশেষ আঘাত পাবো না”\n\nবিখ্যাত এই বিজ্ঞানীর নাম আল-বিরুনী। পুরো নাম আবু আল-রায়হান মুহম্মদ ইবনে আহমাদ আল-বিরুনী। ৯৭৩ খ্রিষ্টাব্দের ৪ সেপ্টেম্বর পুরাতন অক্সাস নদীর তীরে (বর্তমান আমু দারিয়া নদী নামে অধিক পরিচিত) খোরাসানের একটি জায়গা খোওয়ারিজমে (বর্তমানে এটি উজবেকিস্তানের একটি স্থান) জন্মগ্রহণ করেন আল-বিরুনী। দশম শতকের শেষ এবং একাদশ শতকের শুরুর দিকে বিশ্বের যে সকল মনীষী সভ্যতাকে এগিয়ে নিয়ে যেতে নিজেদেরকে উজার করে দিয়েছেন তাদের মধ্যে আল-বিরুনী অন্যতম। জ্যোতির্বিজ্ঞান, পদার্থবিজ্ঞান, চিকিৎসাশাস্ত্র, রসায়ন, জীবতত্ত্ব, ভূতত্ত্ব, উদ্ভিদতত্ত্ব, গণিতবিদ্যা, দর্শন, ন্যায়শাস্ত্র, ইতিহাস কিংবা ধর্মতত্ত্ব প্রভৃতি বিষয়ে অসাধারণ পাণ্ডিত্য ছিলো তার।\n"
 },
 
 
 
 { 
	"1": "রুবাইয়্যাৎ : এক অনুপম রচনা শৈলী",
    "2": "রুবাইয়্যাৎ : আরবি বা ফারসী ভাষায় রচিত চতুষ্পদী কবিতা বা কবিতাসমূহ। রুবাই (رباعی‎) আরবী শব্দ। অর্থ- চতুষ্পদী অর্থাৎ চার পঙক্তি বিশিষ্ট কবিতা। এটা বিশেষ ধরনের কবিতা। কিছু কিছু কবিতা আছে বিশেষ কিছু নিয়ম-কানুন মেনে সেগুলো লেখা হয়। যেমন- সনেট, লিমেরিক, এলিজি, ওড, রুবাই ইত্যাদি। রুবাইয়ের বহুবচন রুবাইয়্যাৎ (رباعيات) ) ১০৪৮ঈসায়ী পারস্যের (বর্তমান ইরান) কবি উমর খৈয়াম  ও কবি হাফিজ  উনাদের হাতে কবিতার এই বিশেষ ধরনটি চরম উৎকর্ষ লাভ করে। এটি ছড়া নয়। ছড়া হচ্ছে মূলত শিশুতোষ রচনা। রুবাই উচ্চমার্গের দার্শনিক রচনা। তাসাউফ ও দার্শনিক মতের সাথে মিল পাওয়া যায় রুবাইয়ের দর্শনের।\n\nপ্রধানত তাসাউফ দর্শন দ্বারা প্রভাবিত এসব রুবাই মাত্র চার লাইনে লেখা হয়েছে। রুবাইয়ে উল্লিখিত সাকি সুরা প্রতীকী বা রূপক অর্থে ব্যবহৃত হয়েছে। এখানে সাকি বা প্রিয় হলেন মুর্শিদ আর সুরা বা শরাব হচ্ছে দিব্যজ্ঞান/পথের দিশা বা মুহব্বত-মা’রিফত। কিছু কিছু লিখাতে রোমান্টিকতাও রয়েছে।\n\nরুবাইয়্যাৎ-এর কাঠামোগত বৈশিষ্ট্য হচ্ছে এতে প্রথম, দ্বিতীয় ও চতুর্থ লাইনে একই অন্তমিল রাখা হয় তৃতীয় লাইনটি মুক্ত অর্থাৎ কোন অন্তমিল থাকে না, যেমন- ‘ককখক’।\n১৮৫৯ সালের দিকে ইংরেজ কবি এডওয়ার্ড ফিটজেরাল্ড উমর খৈয়াম উনার রুবাইসমূহ ইংরেজি অনুবাদ করার পর পাশ্চাত্য জগতে ব্যাপক আলোড়ন সৃষ্টি হয়। তারই সূত্রে ইংরেজি থেকে বাংলায় কয়েকজন কবি সেগুলো অনুবাদ করলেও কিন্তু এসব অনুবাদে মূল অন্তমিল কাঠামো বজায় রাখা হয়নি। কারণ ভাব ও ভাষা উভয়ই ঠিক রাখা কঠিন। তাই প্রচলিত কবিতার ন্যায় প্রথম দ্বিতীয় লাইনে মিল এবং তৃতীয় ও চতুর্থ লাইনে আরেকটা মিল রাখা হয় (ককখখ)। তবে উল্লেখযোগ্যভাবে মূল ফারসী থেকে সরাসরি বাংলায় অনুবাদ করেছেন কাজী নজরুল ইসলাম, বহু ভাষাবিদ ডক্টর মুহম্মদ শহীদুল্লাহ রহমতুল্লাহি আলাইহি। কাজী নজরুল ইসলাম মূল রুবাইয়ে ব্যবহৃত রচনাকৌশল ও অন্তমিলই (ককখক) ব্যবহার করেছেন। মূল ফারসী থেকে করা অনুবাদগুলোর মধ্যে কাজী নজরুল ইসলামের অনুবাদগুলোই সবচেয়ে ভালো বলে বাংলার গুণীরা স্বীকৃতি দিয়েছেন। সাহিত্যিক ও লেখক ডক্টর সৈয়দ মুজতবা আলী তিনি নজরুলের অনুবাদকের ভূমিকায় বলেছেন, ‘কাজীর অনুবাদ সকল অনুবাদের কাজী।’\n\nএখানে হযরত উমর খৈয়াম রহমতুল্লাহি আলাইহি উনার একটি ফারসী রুবাই ও কিছু অনুবাদ উপস্থাপন করা হলো :\n\nگویند کسان بهشت با حور خوش است\nمن می گویم که آب انگور خوش است\nاین نقد بگیر و دست از آن نسیه بدار\nکآواز دهل شنیدن از دور خوش است\n\n\nঅনুবাদ ১ : কবি কাজী নজরুল ইসলাম\n\nপ্রভাত হলো। শারাব দিয়ে করব সতেজ হৃদয়-পুর,\nযশোখ্যাতির ঠুনকো এ কাঁচ করব ভেঙে চাখনাচুর।\nঅনেক দিনের সাধ ও আশা এক নিমিষে করব ত্যাগ,\nপরবো প্রিয়ার বেণী বাঁধন, ধরবো বেণুর বিধুর সুর।\n\nঅনুবাদ ২ : কবি কাজী নজরুল ইসলাম\n\nসবকে পারি ফাঁকি দিতে মনকে পারি ঠারতে চোখ,\nখোদার উপর খোদকারিতে ব্যর্থ হয় এ মিছে স্তোক।\nতীক্ষè সূক্ষ্ম বুদ্ধি দিয়ে জাল বুনিলাম চাতুর্যের,\nমুহূর্তে তা দিলো ছিঁড়ে হিংস্র নিয়তির সে নখ।\n\nঅনুবাদ : এডওয়ার্ড ফিটজেরাল্ড\n\nAlike for those who for TO-DAY prepare,\nAnd those that after a TO-MORROW stare,\nA Muezzin from the Tower of Darkness cries\nFools! Your Reward is neither Here nor There!\n\nএকই ধারায় লিখা:\n\nকত গুনাহ করেছি এ জীবনে\nবাঁচাবে কে! মোরে ওই অনল যাপনে।\nমুর্শিদ আমার, তিনি তো খোদার বন্ধু\nদক্ষিণে পাড়ে বসবেন তিনি, নিক্তির মাপনে।\n\nমৃত্যুর ৮৮৮ বছর পরেও সমগ্র পৃথিবীতে অমর হয়ে আছেন কালজয়ী বিজ্ঞানী ও গণিতবিদ ওমর খৈয়াম।  ওমর খৈয়াম ছিলেন একজন ইরানের কবি, গণিতবেত্তা, দার্শনিক ও জ্যোতির্বিদ। ত্রিশের দশকে বাংলা ভাষায় এই কবির অমর কাব্য রুবাইয়াৎ-ই-ওমর খৈয়াম অনুবাদ করতে শুরু করেন আরেক বিদ্রোহী কবি কাজী নজরুল ইসলাম।\n"
 },
 
 
 { 
	"1": "যে আবিষ্কারের কারনে প্রথম সারির গণিতবিদ হিসেবে খ্যাতি পান মুসলিম বিজ্ঞানী ওমর খৈয়াম",
    "2": "ওমর খৈয়াম তিনি ইসলামের স্বর্ণযুগে জন্মগ্রহণ করেন। সে যুগে ইসলাম ছিল সকল ধরনের গোঁড়ামি, কুসংস্কার, সাম্প্রদায়িকতা বিবর্জিত। আর মুসলমানরাও ছিল মুক্তমনা ও জ্ঞানপিপাসু।\n\nবীজগণিত দিয়েই নিজের গবেষণা জীবন শুরু করেন ঔমর খৈয়াম। প্রথমেই তিনি অনুধাবন করেন, প্রচলিত গ্রীক পদ্ধতিতে ত্রিঘাত সমীকরণের সমাধান সম্ভব নয়। তাই নতুন পদ্ধতি নিয়ে ভাবতে শুরু করেন ওমর। ১০৭০ সালে মাত্র ২২ বছর বয়সেই তিনি এর সমাধান করে ফেলেন। সে বছর তিনি তার জীবনের অন্যতম সেরা কাজ, ‘ডেমনস্ট্রেশন অব প্রবলেমস অব অ্যালজেবরা অ্যান্ড ব্যালেন্সিং’ প্রকাশ করেন। সেখানে তিনি বৃত্ত, প্যারাবোলার মতো কণিক ব্যবহার করা সহ ত্রিঘাত সমীকরণের একাধিক সমাধান পদ্ধতির উল্লেখ করেন। তবে তার সমাধানে ঋণাত্মক সংখ্যা এবং ঋণাত্মক রুট উপেক্ষিত ছিল। কেননা ঋণাত্মক সংখ্যা তখনো ইসলামিক গণিতবিদগণের মাঝে প্রচলিত হয়নি।\n\nতবে এই অসাধারণ কীর্তিতেও অতৃপ্ত ছিলেন ওমর। তিনি সবসময় চাইতেন, বীজগাণিতিক সমস্যার সমাধান বীজগাণিতিক কোনো সূত্র বা পদ্ধতি ব্যবহার করেই করতে। জ্যামিতিক পদ্ধতিতে ত্রিঘাত সমাধান করে তিনি সন্তুষ্ট হতে পারেননি। আর এই অসন্তুষ্টি থেকেই রচনা করলেন ‘ট্রিটিজ অন ডেমনস্ট্রেশন অব প্রবলেমস অব অ্যালজেবরা অ্যান্ড ব্যালেন্সিং’। এখানে তিনি সম্পূর্ণ বীজগাণিতিক উপায়ে ত্রিঘাত সমাধান করেন। আর তার এই কাজই তখন উনাকে প্রথম সারির গণিতবিদ হিসেবে খ্যাতি এনে দেয়।\n"
 },
 
 
 { 
	"1": "যে বইয়ের মাধ্যমে ভারতবর্ষকে পৃথিবীবাসীর সাথে পরিচয় করিয়ে ছিলেন আবু রায়হান আল বিরুনি",
    "2": "আবু রায়হান আল বিরুনি বা আবু রায়হান মোহাম্মদ ইবনে আহমদ আল বিরুনি (৯৭৩-১০৪৮), ছিলেন মধ্যযুগের বিশ্বখ্যাত আরবীয় শিক্ষাবিদ ও গবেষক। তিনি অত্যন্ত মৌলিক ও গভীর চিন্তাধারার অধিকারী ছিলেন। তাঁর পূর্ণ নাম আবু রায়হান মুহাম্মাদ ইবনে আহমাদ আল-বিরুনি। তিনি জন্ম নিয়েছিলেন ৩৬২ হিজরির ৩ জিলহজ মোতাবেক খ্রিস্টিয় ৯৭৩ সালের সেপ্টেম্বর মাসে প্রাচীন ইরানের খারেজম প্রদেশের কাস শহরে। বর্তমানে এ অঞ্চলটি মূলত উজবেকিস্তান ও তুর্কমেনিস্তানের অংশ।\n\nবলা হয় গজনীর সুলতান মাহমুদ ভারতে হামলার সময় আল বিরুনিকে নিজ সেনাদলের সঙ্গে নিয়ে গিয়েছিলেন। এইসব সফরে বিরুনি ভারতীয় পণ্ডিতদের সঙ্গে যোগাযোগ করেন বা তাদের সম্পর্কে জানতে পারেন।  বিরুনি বেশ কয়েক বছর বা অন্তত এক যুগের এক বড় অংশ ব্যয় করেছেন ভারত সম্পর্কিত গবেষণায়। এ সময় তিনি সংস্কৃত সহ ভারতের নানা ভাষাও রপ্ত করেন। এ ছাড়াও এ সময় দর্শনসহ ভারতীয়দের নানা জ্ঞান সম্পর্কে দক্ষতা অর্জন করেন বিরুনি।\n\nআর এইসব অভিজ্ঞতার আলোকেই তিনি লিখেছেন তাঁর অমর কীর্তি, ভারত সম্পর্কিত বিশ্বখ্যাত বই ‘তাহকিকে মেলালে হেন্দ বা ভারতীয় জাতি সম্পর্কিত গবেষণা’। ভারত সম্পর্কিত মূল্যবান নানা তথ্য তিনি তুলে ধরেছেন এ ঐতিহাসিক বইয়ে। এ বইটি সমাজবিজ্ঞানে মুসলিম গবেষকদের বিস্ময়কর অগ্রগতির স্বাক্ষর বহন করছে। সমাজবিজ্ঞান বিষয়ে তাদের এই দক্ষতা গড়ে উঠেছিল নানা দেশ সফরের সুবাদে। বিরুনি এই বইয়ে জ্যোতির্বিদ্যা ও গণিত বিষয়ে ভারতীয়দের মতামত এবং হিন্দুদের  নানা ধর্ম-বিশ্বাসের পাশাপাশি ভারতের ভৌগলিক ও ভূতাত্ত্বিক নানা বৈশিষ্ট্য তুলে ধরেছেন। অনেকেই মনে করেন যে পশ্চিমা পণ্ডিতরা মূলত এ বইয়ের মাধ্যমেই ভারত সম্পর্কে জানতে পেরেছেন।  বিরুনির এই বই ভারতীয়দের ধর্ম, প্রথা, ইতিহাস ও নানা জ্ঞান সম্পর্কে বিশ্বের সবচেয়ে বিখ্যাত বই হিসেবে বিবেচিত হয়। তাই বিরুনিকে তুলনামূলক নৃতত্বের অগ্রপথিকও বলা যায়। বিরুনির এ বইটি লেখা সম্পন্ন হয়েছিল ৪২১ হিজরিতে।  এ বছরই মারা যান গজনির সুলতান মাহমুদ।\n\nভারত সম্পর্কে নৃতাত্ত্বিক গবেষণা চালাতে গিয়ে নানা বিপত্তির শিকার হতে হয়েছিল বিরুনিকে। কারণ, সে যুগের ভারতীয়রা মুসলমানদের সঙ্গে সখ্যতা রাখত না। আর ভারতীয়দের ভাষা শেখাও ছিল বিরুনির জন্য বেশ কঠিন ব্যাপার। তা সত্ত্বেও জীবনের ৫০ বছর বয়েসে বিরুনি সংস্কৃতি ভাষা শিখেছিলেন। ২,৫০০-৩,০০০ সংস্কৃত শব্দ তিনি অনায়াসে মুখস্ত করে নেন। তিনি এর মাধ্যমে ভারত সফরের সময় নানা অঞ্চলের ভারতীয়দের সঙ্গে সুসম্পর্ক গড়ে তোলার চেষ্টা করেন।\n\n‘তাহকিক মালাল আল হিন্দ’ বইয়ে বিরুনি হিন্দুদের নানা প্রথা এবং আচার-অনুষ্ঠান সম্পর্কে নিরপেক্ষ মতামত দেয়ার চেষ্টা করেছেন। এ বইয়ে তিনি হিন্দু জাতিগুলোর চিন্তা ও বিশ্বাসের সঙ্গে অন্যান্য জাতির চিন্তা-বিশ্বাসের পার্থক্য তুলে ধরতে গিয়ে এ বিষয়ে চমৎকার তুলনামূলক গবেষণা আর বিশ্লেষণ উপহার দিয়েছেন। যেমন, বিরুনি খ্রিস্ট-পূর্ব যুগের গ্রিকদের চিন্তাধারা ও বিশ্বাসের সঙ্গে ভারতীয় হিন্দুদের চিন্তা-বিশ্বাসের তুলনা করেছেন। বইটির অন্য অংশে ভারতের জাতিভেদ প্রথার সঙ্গে শাসানিয় যুগের ইরানিদের জাতিভেদ প্রথার তুলনা করেছেন বিরুনি।\n\n১৮৮৭ সালে লন্ডনে প্রথম এডওয়ার্ড জাকাউ দ্বারা সম্পাদিত মূল আরবি গ্রন্থটি প্রকাশ হয়। এর পর তার ইংরেজি সংস্করণ বের করা হয় ১৮৮৮ সালে। ‘কিতাবুল হিন্দ’ বা ‘ভারততত্ত্ব’ নামেও সুপরিচিত বইটি। এটি মূল আরবি (১০৩১ সালে লিখিত) থেকে বাংলা অনুবাদ করেছেন ঢাকা বিশ্ববিদ্যালয়ের অধ্যাপক এবং ঐতিহাসিক  সুপণ্ডিত জনাব আবু মহামেদ হবিবুল্লাহ। ১৯৭৪ সালে বাংলা একাডেমী থেকে প্রকাশ হয় এটি। ইউরোপীয় পণ্ডিতদের মতে, আল-বিরুনী ছিলেন স্বয়ং বিশ্বকোষ, তার প্রত্যেকটি গ্রন্থ ছিল জ্ঞানের আঁধার। ভারতীয় পণ্ডিতরা আল-বিরুনীকে বলতেন জ্ঞানের সমুদ্র।\n"
 },
 
 
 { 
	"1": "আল খোয়ারিজমির “কিতাবুল সুরত আল-আরদ” যা টলেমীর ভ্রান্ত ধারণা থেকে পৃথিবীবাসীকে মুক্তি দিয়েছিল",
    "2": "বিখ্যাত মুসলিম বিজ্ঞানী আল খোয়ারিজমির ভূগোল বিষয়ক বই “কিতাবুল সুরত আল-আরদ” রচনা করেন।এ বইতে টলেমী সুচিত অসংখ্য ভৌগলিক ভুল ধারণার তিনি সংশোধন করেন। ফলে ইউরোপীয়রা এতে বিস্ময়ে হতভাগ হয়ে যায়। টলেমির মানচিত্র পর্যন্ত তিনি সংশোধন করেন এবং তিনি তাতে একটি মানচিত্র সংযুক্ত করেন। তাঁর উদ্যোগে দুনিয়ার একটি বাস্তবরূপ তৈরী করা হয়, যা পৃথিবীর মানচিত্র অঙ্কনে নমুন হিসেবে ব্যবহৃত হয়। আল খোয়ারিজমি প্রথম পৃথিবীকে সপ্ত ইকলিম বা মন্ডলে ভাগ করেন। এই সূত্র ধরেই আবহাওয়ার পরিমন্ডল অনুসারে পৃথিবীকে সাতটি মহাদেশে ভাগ করেন।\n\nতিনি ভূমধ্যসাগর, আটলান্টিক এবং ভারত মহাসাগর সম্বন্ধীয় টলেমির ভুলগুলোও সংশোধন করেন।‘সুরত আল আরদ’-এর একটি কপি বর্তমানে ফ্রান্সের স্ট্রাসবুর্গ বিশ্ববিদ্যালয়ের লাইব্রেরিতে সংরক্ষিত আছে।\n\nএই মূল্যবান গ্রন্থটির গুরুত্ব তুলে ধরতে গিয়ে এর লাতিন অনুবাদক সি এ নালিনো বলেছিল, ‘খাওয়ারিজমির এই গ্রন্থ এমন এক রচনা, যার তুল্য ইউরোপের কোনো জাতি তাঁর বৈজ্ঞানিক কার্যকলাপ শুরুর সময়ে উৎপাদন করতে পারেনি।’\n\nতাঁর লেখা আরো দুটি বই হলো কিতাব আল-রুখমাত (সূর্যঘড়ির বই) ও কিতাব আল তারিখ (ইতিহাসের বই), যা কালের পরিক্রমায় হারিয়ে যায়।\n\nধারনা করা হয় ১২০০ সালের পরে তাতারী আক্রমনে যখন তৎকালীন বিশ্বের সবচাইতে বড় লাইব্রেরী বাইতুল হিকমাহ ধ্বংস হয়ে যায় সে সময় এ বইগুলো ও ধ্বংস হয়ে যায়। কারন তাতারীরা ছিল মূর্খ তাই তারা এ বইগুলোর গুরুত্ব বুঝতে পারেনি । আরও একটি ধারনা প্রচলিত আছে তাতারীদের পরে খ্রিষ্টানরা মুসলিমদের দেশ গুলো দখল করে নেয় । খ্রিষ্টানরা অবশ্য তাতারীদের মত মূর্খ ছিল না । তারা মুসলিম স্বর্ণ যুগে যখন মুসলমানদের সংস্পর্শে আসে বুঝতে পারে মুসলমানরা জ্ঞান বিজ্ঞানে অনেক উন্নত । তখন মুসলমানদের অনেক বই খ্রিষ্টানরা নিজের নামে চালিয়ে দিয়ে মূল বই গুলো গায়েব করে দেয় ।\n\nএ সম্পর্কে অন্যকোন দিন বিস্তারিত আলোচনা করবো । আমরা তুলে নিয়ে আসবো সেই বিষিকাময় ইতিহাস যা সমগ্র পৃথিবীকে পিছিয়ে দিয়েছিল প্রায় ১,০০০ বছর ।\n"
 },
 
 
 { 
	"1": "পৃথিবীতে সর্বপ্রথম চিরস্থায়ী বর্ষপঞ্জিকা তৈরি করে ছিলেন যে মুসলিম বিজ্ঞানী",
    "2": "১০৭৩ সালে ওমর খৈয়ামকে সেলজুক সাম্রাজ্যের সুলতান মালিক শাহ সেলজুকের রাজধানী ইস্ফাহানে আমন্ত্রণ জানান একটি অপরিবর্তনীয় এবং চিরস্থায়ী বর্ষপঞ্জিকা তৈরি করে দিতে।\n\nউল্লেখ্য, তখনকার সময়ে পঞ্জিকাগুলো স্থায়ী ছিল না এবং ঘন ঘন বছরের দৈর্ঘ্য পরিবর্তন করা হতো। সুলতানের ডাকে সাড়া দিয়ে আরো কয়েকজন বিজ্ঞানীকে সাথে নিয়ে ১০৭৪ সালে সেলজুক গমন করেন ওমর খৈয়াম। সুলতান মালিক শাহ ওমরকে ভালো সব রকম সুযোগ-সুবিধার নিশ্চয়তা দিলেন।\n\nপ্রথমেই ওমর, সুলতানকে দিয়ে একটি অবজারভেটরি (মানমন্দির) তৈরি করিয়ে নিলেন যেখান থেকে অন্তত ৩০ বছর আকাশ পর্যবেক্ষণ করা হবে। ৩০ বছরের লক্ষ্য এজন্য ঠিক করা হয়েছিল যে এ সময়ে শনি গ্রহ তার কক্ষপথে একবার ঘূর্ণন শেষ করবে।\n\nপর্যবেক্ষণে খৈয়াম ১০২৯.৯৮ দিনে ২.৮২ বছর হিসাব করলেন। সে হিসাবে এক বছরের দৈর্ঘ্য দাঁড়ায় ৩৬৫.২৪২২ দিন। বর্তমানে আধুনিক জ্যোতির্বিজ্ঞান বছরের দৈর্ঘ্য পরিমাপ করেছে ৩৬৫.২৪২১৮৯ দিন বা ৩৬৫.২৪২২ দিন! ঠিক ওমর খৈয়াম যা বহু বছর আগে হিসাব করেছিলেন, তা-ই।\n\nওমর তার বর্ষপঞ্জির কাজ শেষ করেছিলেন ১০৭৮ সালে। পরের বছর থেকেই সুলতান মালিক শাহ নতুন বর্ষপঞ্জি হিসেবে ওমরের বর্ষপঞ্জি চালু করেন যা ২০ শতক পর্যন্ত প্রচলিত ছিল।\n"
 },
 
 
 { 
	"1": "মুসলিম বিজ্ঞানী আল জাজারির যে আবিষ্কার বদলে দিয়েছিল সমগ্র বিশ্বের অর্থনীতিকে",
    "2": "যুগ শ্রেষ্ঠ প্রযুক্তিবিদ আল জাজারি জন্মগ্রহণ করেন দ্বাদশ শতাব্দীতে। উনাকে আধুনিক সেচ ব্যাবস্থার জনক বলা হয় । নদীর পানি উত্তোলনের জন্য সেই সময়কার উদ্ভাবক আল জাজারি পাঁচটি মেশিন নির্মাণ করেন। যার বর্ণনা রয়েছে তাঁর বিখ্যাত পুস্তক- ‘আল-জামি বাইন আল-ইলম ওয়া আল-আমল আল-নাফি ফি সিনা আত আল হিয়াল’ বা ‘দি বুক অফ নলেজ অফ ইনজেনিয়াস মেকানিকেল ডিভাইসেস’-এ। এটি ইসলামি প্রকৌশলের ইতিহাসে সর্বাধিক গুরুত্বপূর্ণ একটি গবেষণামূলক পুস্তক । ১২০৬ খ্রিস্টাব্দে তিনি এই প্রযুক্তির ইতিহাস রচনা করেন। তাঁর মৃত্যুর আটশ বছর পর বিজ্ঞানের আধুনিক ইতিহাসে তার কর্মের স্বীকৃতি দিয়ে তাকে সম্মান জানানো হয়েছে। আল-জাজারি রচিত এ গ্রন্থটি প্রযুক্তি এবং শিল্পকলার ঐতিহাসিকদের সবসময় পথ দেখিয়ে এসেছে।\n\nআল জাজারির আবিষ্কারগুলোর মধ্যে সবচেয়ে অবাক করেছিল যে যন্ত্রটি সেটি হল যমজ সিলিন্ডার পাম্প। দুরকম নীতি অনুসরন করে দ্রুত কাজ করাই ছিল এর গুরুত্বপূর্ণ বৈশিষ্ট্য। আল-জাজারি সর্বপ্রথম শোষণ নল, সাকশন-পাম্প এবং দ্বিগুণ কার্যকর পাম্পের নকশা বর্ণনা করে সর্বপ্রথম ভালব এবং ক্র্যাঙ্কশ্যাফট কানেকটিং রড ব্যবহার করেন। এছাড়া তিনি দুই সিলিন্ডারবিশিষ্ট পিস্টনের সাকশন-পাম্প উদ্ভাবন করেন। আধুনিক প্রকৌশল ব্যবস্থার উন্নতিতে এ পানি উত্তোলন যন্ত্রটির সরাসরি গুরুত্ব রয়েছে। ১৫ শতকে ইউরোপে প্রচলিত সাকশন-পাম্পের চেয়ে এটি অনেক উন্নত ছিল।\n\nপূর্বে পানি উত্তলোনোর জন্যে চেইন পাম্প প্রচলিত ছিল। আল জাজারি একটি নয়, দুটি নয়, পাঁচটি ভিন্ন কৌশলের চেইন পাম্প তৈরি করলেন! তার তৈরি এই পাম্পগুলো একটি সাধারণ নাম, ‘সাকিয়া চেইন পাম্প’ নামে পরিচিত।\n\nচেইন পাম্পে ক্র্যাংকশ্যাফটের ব্যবহারও সর্বপ্রথম জাজারির যন্ত্রেই দেখা যায়। আর আধুনিক যুগের অত্যাধুনিক যন্ত্রগুলোতে প্রয়োগ করা ‘ইন্টারমিটেন্সি সিস্টেম’ এর ধারণাও প্রথম আসে জাজারির এই সাকিয়া পাম্প থেকেই। অন্যদিকে, ‘হাইড্রোপাওয়ার’ দ্বারা পরিচালিত একটি সাকিয়া পাম্পও তৈরি করেছিলেন জাজারি, যা দ্বারা পানি উত্তোলনে মানুষের কায়িক পরিশ্রমের কোনো প্রয়োজন ছিল না। পুরো মধ্যযুগ সহ বর্তমান আধুনিক যুগেও  আরবে সহ সমগ্র বিশ্বে আল জাজারির যন্ত্রগুলো পানি উত্তোলনে ব্যবহৃত হয়েছে। সিরিয়ার রাজধানী দামেস্কের অনেক স্থানে এখনো এই যন্ত্র ব্যবহৃত হয়।\n\nইংরেজ ঐতিহাসিক ডোনাল্ড আর. হিল তার রচিত ‘স্টাডিস ইন মেডিয়েভল ইসলামিক টেকনলজি’ পুস্তকে উল্লেখ করেছে : ‘ প্রকৌশলের ইতিহাসে আল-জাজারির গুরুত্বকে অস্বীকার করার কোনো উপায় নেই। আধুনিক কাল পর্যন্ত আর কোনো সভ্যতা থেকে এর তুলনীয় যন্ত্রের নকশা, উৎপাদন এবং বিভিন্ন নির্দেশমালা সংবলিত তেমন কোনো রচনা পাওয়া যায়নি।\n"
 },
 
 
 { 
	"1": "যে কারনে মুসলিম বিজ্ঞানী জাবির ইবনে হাইয়্যানের নিকট আধুনিক রসায়ন চির ঋণী হয়ে থাকবে ",
    "2": "জাবির ইবনে হাইয়্যানের রসায়ন বিষয়ক গবেষণার মূলে ছিল ‘তাকবিন’ সৃষ্টি করা। আরবী শব্দ তাকবিন অর্থ গঠন। তিনি তার গবেষণাগারে এ সংক্রান্ত অনেক গবেষণা করেছেন। তার বই বুক অব স্টোনস-এ তিনি কৃত্রিম কাঁকড়া, সাপ, এমনকি মানুষ তৈরির প্রণালীও উল্লেখ করেছেন। গবেষণাগারে সৃষ্ট এই তাকবিনগুলো আবার তাদের মহান আল্লাহপাক কর্তৃক নিয়ন্ত্রিত হবে।\n\nজাবির ইবনে হাইয়্যান ছিলেন বরাবরই ধর্মভীরু মানুষ। তিনি বুক অব স্টোনসে বারংবার উল্লেখ করেছেন, প্রাণের সঞ্চার আল্লাহ ছাড়া কেউ করতে পারে না এবং তাই, এসব সৃষ্টি করতে হলে আল্লাহর একনিষ্ঠ আবেদ হতে হবে। বইয়ের শুরুর দিকে তিনি মহান আল্লাহ পাক উনার দারবারে দীর্ঘ মোনাজাত করার বিষয়টিও উল্যেখ্য করেছেন।\n\nশুধু তাই নয় তিনি ইমাম জাপর সাদিক আলাইহিস সালাম উনার কাছ থেকে রসায়ন ও নানাবিধ বিষয়ে শিক্ষা লাভ করেছিলেন । অর্থাৎ জাবির ইবনে হাইয়ান ইমাম জাপর সাদিক আলাইহিস সালাম উনার উনার মুরিদ বা শিশ্য/ছাত্র ছিলেন । জাবির ইবনে হাইয়ান প্রায়ই বলতেন, “আমি আলকেমির যা যা শিখেছি সবই আমার শিক্ষক ইমাম জাফর সাদিক আলাইহিস সালাম উনার কাছ থেকে।”\n\nজাবির ইবনে হাইয়্যানের গবেষনার অন্যতম বিষয় বস্তুর মধ্যে একটি ছিল সাধারণ ধাতু থেকে স্বর্ণ তৈরির পদ্ধতি আবিষ্কার করা এবং  ‘এলিক্সার’ বা অমোঘ ঔষধ তৈরির প্রচেষ্টা, যে ঔষধ খেলে মানুষ অমরত্ব লাভ করতে পারবে!\n\nকেবল সাধারণ ধাতুকে স্বর্ণে রূপান্তর ও ‘এলিক্সার’ আবিষ্কারের প্রচেষ্টায় মগ্ন না থেকে, জাবির ইবনে হাইয়্যান অনেক রসায়নে গুরুত্বপূর্ণ  কাজ করেছেন। ইস্পাত তৈরি, লোহার মরিচা রোধ, স্বর্ণালঙ্কারে মসৃণ খোদাই, কাপড় রঙ করার প্রণালী, চামড়ার ট্যানিং, বিভিন্ন রঞ্জক পদার্থের সংশ্লেষণের মতো বেশ কিছু কার্যকরী কাজ করেছেন তিনি। তিনিই প্রথম কাঁচ তৈরিতে ম্যাংগানিজ ডাইঅক্সাইড ব্যবহার করেছিলেন, যা আজ অবধি ব্যবহৃত হচ্ছে। তার বুক অব স্টোনস ছাড়াও, ‘বুক অব দ্য কম্পোজিশন অব রসায়ন’, ‘বুক অব ব্যালেন্সেস’, ‘বুক অব কিংডম’ সহ বেশকিছু বই ল্যাটিন ভাষায় অনুবাদ করেছিলো রোবার্ট অব চেস্টার নামক এক ব্যক্তি। বইগুলো এত প্রভাবশালী হয়ে ওঠে যে, পরবর্তী কয়েকশো বছর সেগুলো ইউরোপজুড়ে রসায়নের প্রধান পাঠ্যবই হিসেবে ব্যবহৃত হয়েছিল।\n\nরসায়নের উন্নয়নের ধারাবাহিকতায়, আধুনিক রসায়নে জাবির ইবনে হাইয়্যানের উলেখ্যযোগ্য অবদানগুলো হলো:\n\n• রসায়নতে পর্যবেক্ষণ এবং পরীক্ষণের প্রচলন;\n\n• খনিজ ধাতু নিয়ে গবেষণার দ্বার উন্মোচন;\n\n• উষ্ণতা, আর্দ্রতা, শীতলতা ও শুষ্কতা- এ চারটি বিষয়ের বিস্তারিত বিজ্ঞানসম্মত বিবরণ;\n\n• নাইট্রিক এবং সালফিউরিক অ্যাসিড উৎপাদন;\n\n• বিভিন্ন খনিজ ধাতু থেকে স্বর্ণ পৃথকীকরণ;\n\n• পারদের বিশুদ্ধিকরণ ও লবণকে পানিতে সম্পূর্ণ দ্রবণীয় বলে আখ্যায়িতকরণ;\n\n• ‘অ্যাকোয়া রেজিয়া’ প্রস্তুতকরণ, যা স্বর্ণকে দ্রবীভূত করতে পারে;\n\n• ক্ষারের ইংরেজি প্রতিশব্দ ‘অ্যালকালি’র প্রচলন;\n\n• স্ফটিকিকরণের মাধ্যমে বিশুদ্ধিকরণ;\n\n• সিলভার নাইট্রেটের অধঃক্ষেপণ;\n\n• মারকিউরাস অক্সাইড ও মারকিউরিক অক্সাইডের অধঃক্ষেপণ;\n\n• আর্সেনিয়াস অ্যাসিড প্রস্তুতকরণ।\n\nএ আবিষ্কার গুলো না হলে বর্তমান সভ্যতা জ্ঞান বিজ্ঞানে এখনও শত শত বছর পিছিয়ে থাকতো । বাস্তবতা হচ্চে জাবির ইবনে হাইয়্যানের আবিষ্কার ছাড়া বর্তমানের আধুনিক রসায়নকে কল্পনাও করা যায় না ।\n"
 },
 
 
 { 
	"1": "যে মুসলিম বিজ্ঞানীর আবিষ্কারের উপর ভিত্তি করে আধুনিক জ্যোতির্বিজ্ঞানের ভিত্তি স্থাপিত হয়",
    "2": "আলবাত্তানীর পুরো নাম মুহাম্মদ ইবনে জাবির ইবনে সিনান আল রাক্কি আল হারানী আস সাবী আল-বাত্তানী\nযিনি তৈরি করেছেন অনেক জ্যোতির্বিজ্ঞান সম্বন্ধীয় যন্ত্রপাতি। তাদের মধ্যে ‘আর্মিলারি স্ফিয়ার’ নামে পরিচিত একটি আধুনিক গ্লোব সদৃশ যন্ত্র তৈরি করেছিলেন, যার উপর বিভিন্ন নভোস্থিত বস্তুসমূহের বিচরণ পথ বিশেষ ধরনের রিং বা বলয় দ্বারা চিহ্নিত ছিল। এসব রিং ঘোরানো যেত, ঘোরানো যেত পুরো স্ফিয়ারটিকেও। তার তৈরি স্ফিয়ার ছিল পূর্বের সকল যন্ত্রের চেয়ে নিখুঁত এবং উন্নতমানের। এই যন্ত্রের সাফল্য এককথায় অভাবনীয়। তিনি নিজের তৈরি যন্ত্রটি দিয়ে পর্যবেক্ষণ করে পৃথিবী থেকে সূর্যের দূরত্ব সম্বন্ধীয় যুগান্তকারী তথ্য দেন।  আল বাত্তানি সঠিকভাবে পর্যবেক্ষণ করেছিলেন যে পৃথিবী এবং সূর্যের মধ্যে দূরত্ব সর্বদা সমান থাকে না, পরিবর্তিত হয়। এই পর্যবেক্ষণ থেকেই তিনি আরো একটি চমৎকার সিদ্ধান্ত দিয়েছিলেন যে, যখন সূর্যগ্রহণ হয়, তখন চাঁদ সূর্য ও পৃথিবীর মাঝে অবস্থান নেয়। এবং সূর্য যখন পৃথিবী থেকে সর্বোচ্চ দূরত্বে অবস্থান করে, তখন গ্রহণের সময় চাঁদের চারধারে উজ্জ্বল আলোর রেখার সৃষ্টি হয়।\n\nআল বাত্তানি পৃথিবীর বিষুবরেখার মধ্য দিয়ে যাওয়া কাল্পনিক সমতলের সাথে সূর্য ও পৃথিবীর কক্ষপথের মধ্যে যে সমতল, তা অসদৃশ বলে ব্যাখ্যা করেন। বিস্ময়করভাবে তিনি এই দুই কাল্পনিক সমতলের মধ্যকার কোণ পরিমাপ করেন। এই কোণকে বলা হয় ‘সৌর অয়নবৃত্তের বাঁক’। আল বাত্তানি এর পরিমাপ করেন ২৩ ডিগ্রি ৩৫ মিনিট যা বর্তমানের পরিমাপ ২৩ ডিগ্রি ২৭ মিনিট ৮.২৬ সেকেন্ডের খুবই কাছাকাছি। তার এ সকল জ্যোতির্বিজ্ঞান সম্বন্ধীয় তথ্য রেনেসাঁর যুগে ইউরোপীয় সকল জোতির্বিজ্ঞানীদের মধ্যে পথ প্রদর্শন করেছিল। তারা আল বাত্তানির কাজের উপর ভিত্তি করেই আধুনিক জ্যোতির্বিজ্ঞানের ভিত্তি স্থাপন করেছে। এছাড়াও মহাকাশ বিজ্ঞানে আলবাত্তানীর আরও অনেক গুরুত্বপূর্ণ আবিষ্কার আছে যা আমরা পরর্বতীতে আলোচনা করবো ।\n"
 },
 
 
 { 
	"1": "পৃথিবীতে সূর্য ও চন্দ্র গ্রহণ সম্পর্কিত সঠিক বৈজ্ঞানিক ব্যাখ্যা দিয়েছিলেন যে মুসলিম বিজ্ঞানী",
    "2": "সূর্য ও চন্দ্র গ্রহণ সম্পর্কিত টলেমি যে মতবাদ ব্যক্ত করেছিলো,মুসলিম বিজ্ঞানী আল বাত্তানি তা ভুল প্রমান করে নতুন প্রামাণিক তথ্য প্রদান করেন। নিকোলাস কোপার্নিকাস কর্তৃক আবিষ্কৃত বিভিন্ন পরিমাপের চাইতে আল বাত্তানীর পরিমাপ অনেক অনেক বেশী নিখুঁত ছিল।\n\nতিনি একটানা ৪২ বছর এক্ষেত্রে নানা গবেষণা চালিয়ে যান। তিনি গবেষণা চালান গণিত আর জ্যোতির্বিদ্যার নানা শাখায়। এসব গবেষণার মাধ্যমে তিনি মানব জাতির সামনে অসাধারণ সত্য উদঘাটন করে গেছেন। তিনি টলেমীর অনেক তত্ত্বকে ভুল প্রমাণিত করেন। সূর্য ও পৃথিবীর সর্বোচ্চ অবস্থান সম্পর্কিত টলেমীর তত্ত্ব ভুল প্রমাণ করে আমাদের কাছে তিনি প্রকৃত সত্য উদঘাটন করেন। সঠিকভাবে পরিমাপ করে দেখান, এটা হচ্ছে ১৬ দশমিক ৬৭ ডিগ্রি।\n\nএ আবিষ্কার সূর্যের গতি ও সময়ের সমীকরণে সামান্য পরিবর্তন আনে। কোপারনিকাস সূর্যের ইকুইটারিয়েল গতিতে বিশ্বাসী ছিলো। কিন্তু আল-বাত্তানী তা কখনও বিশ্বাস করতেন না। আল-বাত্তানী সূর্যের ও চাঁদের গ্রহণের সময়ের সঠিক পরিমাপ নির্ণয় করেন। তিনি ঋতুর সময়-পরিধিও নির্ণয় করেন। সঠিকভাবে সূর্যের কক্ষপথে পরিভ্রমণ পরিস্থিতি তুলে ধরতে সক্ষম হন। তিনি এর সবচেয়ে কম গড়ও নির্ধারণ করেন।\n\nআল-বাত্তানী সম্পূর্ণভাবে সূৰ্যগ্রহণ ও চন্দ্রগ্রহণ সম্পর্কিত টলেমীর ধারণাকে ভুল প্রমাণিত করেন। তিনি উল্লেখ করেন, সূর্যের কৌণিক অবস্থান পরিবর্তনীয়। তিনি বার্ষিক সূর্যগ্রহণ ও চন্দ্ৰগ্ৰহণ সম্পর্কিত তথ্য আমাদের জানান। আসলে তিনি তৎকালীন সময়ের চন্দ্ৰ-সূৰ্য-গ্ৰহ সম্পর্কিত সকল বৈজ্ঞানিক বিশ্বাসে পরিবর্তন আনেন। বিশ্ববাসীকে জানিয়ে দেন প্রকৃত সত্য। সত্য ধারণার প্রতিফলন ঘটান। উনার গভেষনার উপর ভিত্তি করে ১৭৩৯ খৃষ্টাব্দে নতুন চাঁদ দেখার আধুনিক পদ্ধতির সূচনা করা হয়।\n"
 },
 
 
 { 
	"1": "সমগ্র পৃথিবীকে সাংকেতিক ভাষা শিখিয়েছিলেন যে মুসলিম বিজ্ঞানী",
    "2": "মুসলিম বিজ্ঞানী আল কিন্দি, তথ্যগোপনীয়তা সম্পর্কিত বিদ্যা বা সাংকেতিক ভাষা সম্পর্কিত বিদ্যা (Cryptography) আবিষ্কার করেন, যার বিশদ বিবরণ উনার A Manuscript on Deciphering Cryptographic Messages বা সাংকেতিক ভাষার অর্থোদ্ধারসম্পর্কিত প্রবন্ধ গ্রন্থে উল্লেখ রয়েছে। যা যুদ্ধে সেনাবাহিনী শত্রুপক্ষের হাত থেকে জরুরী তথ্য গোপন করা থেকে শুরু করে বর্তমান সময়ে রেডিও টেলিভিশন চ্যানেল এবং মোবাইল কোম্পানীগুলো তাদের ফ্রিকোয়েন্সির তথ্যকে সাধারণ রিসিভারের আওতামুক্ত রাখতে ব্যবহার করা হয়।\n\nআল-কিন্দির Risala fi ‘istikhrag al-mu’amma (A Manuscript on Deciphering Cryptographic Messages) গ্রন্থে ভাষা ও সংখ্যাতত্ত্বের এক গভীর ও আধুনিক বোঝাপড়া প্রকাশিত হয়েছে। তিনি গ্রহণযোগ্য পরামর্শ দিয়ে বলেছেন, পাঠকরা তখনই তার পরিসংখ্যানগত কৌশল প্রয়োগ করেন, যখন রচনাটি ‘পর্যাপ্ত’ অথবা সংখ্যাতত্ত্বের নিরিখে অর্থপূর্ণ হয়। এছাড়া তিনি বিভিন্ন বিষয়ে আরো কিছু পদ্ধতি চালু করেছেন। এসব পদ্ধতির মধ্যে একটি ছিল স্বরবর্ণ-ব্যাঞ্জনবর্ণের অনুপাত বিশ্লেষণ এবং অক্ষরবিন্যাস শৈলী। তিনি উদ্ভাবন করেন, একটি লেখার স্বরবর্ণ-ব্যাঞ্জনবর্ণের অনুপাত নির্দিষ্ট ভাষার ওপর দারুণভাবে নির্ভরশীল। যাহোক, সাংকেতিক ভাষা লেখার পদ্ধতি সম্পর্কে আল-কিন্দি তিনটি প্রধান প্রয়োগ কৌশল নির্ধারণ করেন, যা তিনি অভিজ্ঞতা-পরিসংখ্যানগত এবং বাস্তবসম্মত-সর্বজনীন মনোভাবের ওপর ভিত্তি করে আবিষ্কার করেছেন। প্রথম ও সম্ভবত সবচেয়ে শক্তিশালী এবং উল্লেখযোগ্য সাংকেতিক ভাষা লেখার পদ্ধতি হলো ‘অক্ষরের মধ্যে স্বল্প ব্যবধান’। এ পদ্ধতিকে তিনি ‘অক্ষরের পরিমাণগত উপযোগিতা’ শিরোনামে আখ্যায়িত করেছেন, যা প্রথমে প্রায়ই ঘটে যাওয়া ‘সবচেয়ে বেশি উপযোগী অক্ষর’ নির্ধারণের জন্য কাজ করে। পাঠকদের সুবিধার্থে তিনি স্বাভাবিক বিন্যাসের জন্য বিভিন্ন সারণি তৈরি করেন। পরবর্তী সময়ে এ পদ্ধতি পরিসংখ্যানের জন্য মুখ্য হয়ে ওঠে।\n\nআল-কিন্দির দ্বিতীয় পদ্ধতি ছিল ভাষাগত নিয়মের অন্তর্নিহিত ধারণা, যা সাধারণত আরো বেশি যুক্তিবাদী ও সর্বজনীন পাঠ্য নিয়মকানুনের সঙ্গে জড়িত। তিনি ‘একক শব্দের নিয়ম-কানুন’-এর অংশ হিসেবে অঙ্গকাঠামো ও শব্দের ব্যুত্পত্তি নিয়ে তদন্ত করেন, যা প্রথম পদ্ধতির সম্পূর্ণ বিপরীতধর্মী, এবং এ দ্বিতীয় পদ্ধতিটি ‘গুণগত উপযোগী কৌশল’ হিসেবে ব্যবহূত হয়। এসব নিয়ম অনুসারে আল-কিন্দি ‘সংযুক্ত’ ও ‘অসংযুক্ত’ অক্ষর হিসেবে বিভাজন করে বর্ণনা করেন, এমনকি অক্ষরগুলোর বৈধ আদেশ ও অবস্থানও নির্ধারণ করেন। পরবর্তী সময়ে ইবনে আদলান (১১৮৭-১২৬৮) বিভিন্ন বিষয় বিশ্লেষণ করে আল-কিন্দির দ্বিতীয় পদ্ধতির উন্নতি সাধন করেন।\n\nঅন্যদিকে সাংকেতিক ভাষা লেখা সম্পর্কে আল-কিন্দির তৃতীয় কৌশল ছিল ‘সম্ভাব্য শব্দ’ পদ্ধতি, যা তিনি প্রকৃত গদ্যের অর্থসূচকের ওপর ভিত্তি করে উদ্ভাবন করেন। তিনি লক্ষ করেছেন কীভাবে প্রচলিত শব্দ অথবা বাক্যাংশ, যেমন ইসলামী রীতি অনুসারে যেকোনো কাজের শুরুতে উচ্চারণ করা হয় ‘পরম করুণাময় ও অসীম দয়ালু আল্লাহর নামে’, যা সাংকেতিক অক্ষরে লেখা পাঠোদ্ধারের জন্য পথপ্রদর্শক হিসেবে ব্যবহার করা যেতে পারে। অর্থাৎ সাংকেতিক ভাষার কোনো লেখক যদি নির্দিষ্ট সাধারণ বা সম্ভাব্য শব্দ বা বাক্যাংশের সঙ্গে সংযুক্ত গুপ্তলিপি খুঁজে পান, তাহলে অনুমান করা যেতে পারে যে সাধারণভাবে লেখা সংশ্লিষ্ট অক্ষরগুলো প্রকাশ করা সম্ভব, যা একটি চাবিকাঠি কিংবা সাধারণ প্রতিস্থাপন হিসেবেও সর্বত্র ব্যবহার করা যেতে পারে। একই সঙ্গে তিনি আরো বলেছেন, যেসব গোষ্ঠী ও রচনাশৈলীতে অদ্বিতীয় বাক্যাংশ ও সম্ভাব্য শব্দমালা থাকতে পারে, সাংকেতিক ভাষার লেখকরা সেদিকে মনোযোগ দিয়েছেন এবং তা সাংকেতিক ভাষা পাঠোদ্ধারের জন্য ব্যবহার করা সম্ভব।\n"
 },
 
 
 { 
	"1": "মুসলিম বিজ্ঞানী আল বাত্তানি (رحمة الله) এর অবদানে সৌর বছর নির্ণয়",
    "2": "মুসলমানদের সংস্পর্শে না আসলে তথাকথিত পশ্চিমা বিজ্ঞানীরা জানতো না ১ সৌর বছরের দৈর্ঘ ৩৬৫দিন ।\nমুসলিম বিজ্ঞানী আল বাত্তানি (৮৫৮ – ৯২৯) উনার বিখ্যাত কি তাব ‘‘আল জিজে’’তে মোট ৫৭টি অধ্যায় আছে। এই বইয়ে তিনি আকাশে তারকাদের এক বিশাল তালিকা তৈরি করেন এবং ৪৮৯টি তারকার নামকরণ করেন।\n\nতিনি  সর্বপ্রথম হিসেব করে সৌরবছরের দৈর্ঘ্য নির্ণয় করেন ৩৬৫ দিন ৫ ঘন্টা ৪৮ মিনিট ২৪ সেকেন্ড। সেখানে আধুনিক প্রযুক্তির বদৌলতে আজ আমরা জানি সৌরবছরের দৈর্ঘ্য ৩৬৫ দিন ৫ ঘন্টা ৪৮ মিনিট ৪৫ সেকেন্ড। আল বাত্তানির হিসাবে মাত্র ২১ সেকেন্ডের তফাৎ! বিস্ময়কর নয় কি? কোনোরকম উন্নত টেলিস্কোপ কিংবা আধুনিক মহাকাশ বিজ্ঞান সম্বন্ধীয় যন্ত্রপাতি ছাড়াই উনার এই পরিমাপ সত্যিই বিস্ময়কর।\n\nবইয়ের মাঝপথে এসে আল বাত্তানি গতি নিয়ে আলোচনায় চলে যান। আল বাত্তানি সূর্য, চাঁদ, পৃথিবী এবং তখনকার সময়ে পরিচিত অন্য পাঁচটি গ্রহের (বুধ, শুক্র, মঙ্গল, শনি ও বৃহস্পতি) গতি নিয়ে আলোচনা করেন। তিনি মহাকাশ বিজ্ঞানের অনেক জটিল বিষয়েও আলোচনা করেছেন। বইয়ের শেষদিকে আলোচনা করেছেন মহাকাশ বিজ্ঞানের প্রয়োজনীয় বিভিন্ন যন্ত্রপাতি তৈরির পদ্ধতি নিয়ে, যার মধ্যে রয়েছে একটি সূর্যঘড়িও। তিনি প্রমাণ করেন যে সূর্য তার নিজস্ব কক্ষে গতিশীল।\n\nমধ্যযুগের একজন বিখ্যাত প্রকাশক ইবনে আন নাদিম আল বাত্তানির কিতাব আল জিজ সম্পর্কে বলেন, “নক্ষত্র এবং তারকারাজি সম্পর্কে এরকম নিখুঁত পর্যবেক্ষণ সমৃদ্ধ বই আগে আরবের কেউ লেখেনি।\n"
 },
 
 
  
 { 
	"1": "আলা হযরত কিংবদন্তি মহাপুরুষ",
    "2": "আলা হযরত ইমাম আহমদ রেযা রাহমাতুল্লাহি আলায়হি হিজরি ত্রয়োদশ শতাব্দীর শেষভাগে অর্থাৎ ১২৮৬ হিজরি সাল হতে তাঁর তাজদিদী (সংস্কার) কার্যক্রম শুরু করেন। আর হিজরি চতুর্দশ শতাব্দীর প্রথম দশকে তাঁর তাজদিদী কার্যক্রম জনসমুক্ষে প্রকাশ পেতে থাকে। তিনি ১৩৪০ হিজরির ২৫ সফর (১৯২১ খ্রি.) ইন্তেকাল করেন। তাঁর শিক্ষা, আদর্শ, দর্শন ও লেখনি তাঁর যুগে যেমন বিশ্ব মুসলিম তথা বাংলা-পাক-ভারত উপমহাদেশের মুসলমানদেরকে সঠিক পথের দিশা দিয়েছিলো। তেমনি বর্তমান যুগেও দিচ্ছে এবং ভবিষ্যতেও দিতে থাকবে নিঃসন্দেহে। আ‘লা হযরত রাহমাতুল্লাহি আলায়হি যে যুগে জন্মগ্রহণ করেন ওই যুগে অনেক জগৎ বিখ্যাত আলেম-ওলামা, পীর-মাশায়েখ, সুফী, দার্শনিক, লেখক-গবেষক ছিলেন ঠিকই কিন্তু তিনি যেভাবে একাই ওহাবী-দেওবন্দী-শিয়া-কাদিয়ানী ইত্যাদি বাতিল ফিরকাগুলোর ভ্রান্ত মতবাদের সফল প্রতিরোধ গড়ে তোলেন তা অন্য কারো পক্ষে সম্ভব হয়নি। ফলে তাঁর যুগের সত্যান্বেষী সকল আলিম বিনা ইখতিলাফে (মতভিন্নতা) আ‘লা হযরত রাহমাতুল্লাহি আলায়হিকে চতুর্দশ শতাব্দীর মুজাদ্দিদ বলে স্বীকার করে নেন।\n\nউল্লেখ্য, আ‘লা হযরত রাহমাতুল্লাহি আলায়হি-এর সংস্কার কার্যক্রমের প্রধান দিক ছিলো আকাঈদের সংশোধন। ‘বিভক্ত করো, শাসন করো’ এ নীতির ওপর ইংরেজরা এ উপমহাদেশে আরব থেকে ওহাবী মতবাদকে আমদানী করে দেওবন্দী, কাদিয়ানী, বাহায়ী, আহলে হাদীস (সালাফী) ইত্যাদি নামে নতুন নতুন দল উপদল মুসলমানদের মাঝে সৃষ্টি করলো। এ দ্বন্দ্বের সুযোগ নিয়ে উপমহাদেশে ইংরেজরা নিজেদের প্রভূত্ব বিস্তার করে। ইংরেজদের প্রত্যক্ষ ও পরোক্ষ পৃষ্ঠপোষকতায় উপমহাদেশের মুসলিম জনজবীনে আরবের ওহাবী ইজম প্রচার ও কার্যকরী করার স্বপ্নে দেওবন্দীরা যে চক্রান্ত করেছিল, এর বিরুদ্ধে আ‘লা হযরত রাহমাতুল্লাহি আলায়হি হিমালয়ের মত রুখে দাঁড়ান। তিনি ‘দেওবন্দী-ওহাবী’ ফিতনা প্রতিহত করতে সফল হন। এবং ইসলামের সঠিক রূপরেখা আহলে সুন্নাত ওয়াল জাম‘আতের শিক্ষা, দর্শন ও আদর্শকে বিকৃতি হওয়া থেকে রক্ষা করেন। যদি এ উপমহাদেশে আ‘লা হযরত রাহমাতুল্লাহি আলায়হি-এর জন্ম না হতো, তবে এতদাঞ্চলের মুসলমানরা ‘দেওবন্দীয়াত’কে প্রকৃত ইসলাম বলে মনে করতো। আ‘লা হযরত রাহমাতুল্লাহি আলায়হি-ই একমাত্র ব্যক্তি, যিনি ‘দেওবন্দীয়াত’ এবং ইসলামের মাঝে ভেদ টেনে দেন। বর্তমানেও যারা আ‘লা হযরত ও তাঁর যোগ্য উত্তর সূরি আলিম-উলামাদের লিটেরেচার অধ্যয়ন করেনি আর করলেও নিজেদের অক্ষিযুগল থেকে পক্ষপাতিত্বের চশমা সরাতে পারেনি তারা দেওবন্দীদের জুব্বা-দস্তারের ভেতরে আটকা পড়ে আছে। ফলে তারা সিরাতে মুস্তাকীম, তাকভীয়াতুল ঈমান, বারাহীনে কাতিয়া, হিফযুল ঈমান ও বেহেস্তী যেওরের ঈমান বিধ্বংসী কুফরী আকীদাগুলো দেখেনা। পবিত্র ক্বোরআন ও হাদীসের মুকাবেলায় তাদের কাছে ওই সব কিতাব অতি পবিত্র ও নির্ভুল। প্রিয়নবী সাল্লাল্লাহু তা‘আলা আলায়হি ওয়াসাল্লাম-এর মান-মর্যাদা হানি হলেও ওই কিতাবের লেখক তাদের কাছে নির্দোষ। অথচ এ ক্ষেত্রে আ‘লা হযরত রাহমাতুল্লাহি আলায়হি-এর শিক্ষা হলো, নবী-রাসূল ও সাহাবায়ে কিরাম সম্পর্কে যার থেকে সামান্যতমও অশোভন আচরণ লেখায় বা কথায় প্রকাশ পাবে, তাকে দুধের থেকে মাছি নিক্ষেপ করার মতো ছুড়ে ফেলতে হবে- সে যতো বড় আলিম, পীর, হোক না কেন। এটাই হচ্ছে প্রকৃত ঈমানের দাবী। যা আমরা সাহাবায়ে কিরামের জীবনে দেখতে পায়। এ প্রসঙ্গে পবিত্র ক্বোরআনে মহান আল্লাহ্ বলেন, ‘‘আপনি পাবেন না আল্লাহ্ ও আখিরাতে বিশ্বাসী এমনকোন সম্প্রদায়, যারা ভালোবাসে (বন্ধুত্ব রাখে) আল্লাহ্ ও তাঁর রাসূলের বিরুদ্ধাচারীদেরকে- হোক না ওই বিরুদ্ধাদচারীরা তাদের পিতা, পুত্র, ভাই বা তাদের জাতি-গোত্র। এরা হচ্ছে ওই সব লোক, যাদের অন্তরে আল্লাহ্ ঈমান অঙ্কিত করে দিয়েছেন এবং তাঁর নিকট থেকে রূহ দ্বারা সাহায্য করেছেন।’’ [সূরা মুজাদালাহ্: ২২] তাই আ‘লা হযরত রাহমাতুল্লাহি আলায়হি-এর প্রচারিত শিক্ষা ও দর্শনের মাঝেই ঈমানের প্রকৃত স্বাদ নিহিত রয়েছে। এটা শুধু কথার কথা নয়, বরং তাঁর যুগের প্রকৃত হাদীস বিশারদ, হাফিযুল হাদীস আল্লামা ওয়াছি আহমদ মুহাদ্দিস ‘সূরতি রাহমাতুল্লাহি আলায়হি’-এর মতো জগত বিখ্যাত আলিমের উক্তিতে এ কথার সত্যতা মিলে। যেমন, একদিন সাইয়িদ মুহাম্মদ কাছ্ওয়াছভী রাহমাতুল্লাহি আলায়হি মুহাদ্দিস সূরতিকে জিজ্ঞেস করলেন, ‘হুযূর! আপনিতো মাওলানা ফযলে রহমান গঞ্জেমুরাদাবাদীর মুরীদ হওয়া সত্ত্বেও আ‘লা হযরতের সাথে আপনার যে আন্তরিকতা ও বন্ধুত্ব দেখছি তাতো অন্য কারো সাথে দেখি না। আপনার মজলিসে আ‘লা হযরতের স্মরণ ও তাঁর গুণগান করা আপনার জীবনের জন্য রূহের মর্যাদা রাখে এটা কেন? এ প্রশ্নের জবাবে মুহাদ্দিস সূরতি যে উপমাহীন জবাব দিয়েছিলেন তা স্বর্ণাক্ষরে লিখে রাখার মতো। তিনি বলেছেন- সব চেয়ে বড় সম্পদ ওই ইলম নয় যা আমি মৌলভী ইসহাক (বুখারী শরীফের ভাষ্যকার) থেকে অর্জন করেছি এবং ওই বায়আত নয়, যা গঞ্জেমুরাদাবাদী থেকে পেয়েছি। বরং ওটাই অমূল্য ঈমান- যা পরকালীন মুক্তির উপায় তা একমাত্র আমি আ‘লা হযরত থেকে পেয়েছি। আর আমার হৃদয়ে পুরোপুরিভাবে মর্যাদা সহকারে পবিত্র মদীনার ধ্যান-জ্ঞান উপস্থাপনকারী হলেন আ‘লা হযরত। এ কারণে তাঁর স্মরণ আমার অন্তরের ঈমানী দীপ্তি বৃদ্ধি করে এবং তাঁর প্রতিটি কথামালা আমার নিজের জন্য সঠিক পথের দিশা বলে জানি।’’\n\nহাদীসে জিব্রাঈলের আলোকে ‘দ্বীন’ বলতে ঈমান, ইসলাম ও ইহসানের সমষ্টিকে বুঝায়। সংক্ষেপে ‘ঈমান’ বলতে বুঝায় আকীদাকে। ‘ইসলাম’ মানে আমলকে আর ইহসান হচ্ছে তাসাওউফ বা আধ্যাত্মবাদ। দ্বীনের এ তিনটি বিষয়ের আলোকে আ‘লা হযরত রাহমাতুল্লাহি আলায়হিকে আমরা তিনটি রূপে দেখতে পাই। প্রথমত তিনি মুতাকাল্লিম বা আকীদা বিশ্লেষক, দ্বিতীয়ত তিনি ফকীহ বা মুজতাহিদ এবং তৃতীয়ত তিনি সূফী। দ্বীনের এ মহান তিনটি গুণ আ‘লা হযরত রাহমাতুল্লাহি আলায়হি-এর জীবন-কর্মে পূর্ণমাত্রায় বিকশিত হয়েছে। ফলে দ্বীনের পরিপূর্ণ ব্যাখ্যাকারী হিসেবে আ‘লা হযরত রাহমাতুল্লাহি আলায়হি গোটা মুসলিম মিল্লাতের আদর্শ স্থানীয় ব্যক্তিত্বে পরিণত হয়েছেন।\n\nমোটকথা আ‘লা হযরত রাহমাতুল্লাহি আলায়হি মুসলিম মিল্লাতের বড় অমূল্য সম্পদ। তিনি উপমহাদেশের মুসলমানদের অন্তরে ইশকে রাসূলের আগুন জ্বালিয়ে দেওয়ার মাধ্যমে সিরাতে মুস্তাকিম প্রদর্শন করেন। তিনি আমাদেরকে শিখিয়েছেন শুধু ক্বোরআনকে ধারণ করলে চলবে না বরং সাহেবে ক্বোরআনকেও বুকে ধারণ করতে হবে। তাওহীদের মর্যাদা রক্ষার নামে যখন রিসালতের মানহানি করা হচ্ছিলো তখন আযমতে রাসূলকে আ‘লা হযরত রাহমাতুল্লাহি আলায়হি যেভাবে উপস্থাপন করেছিলেন তাঁর যুগে এভাবে অন্য কেউ উপস্থাপিত করতে পারেনি। তাই আ‘লা হযরতের দর্শন ও শিক্ষা আমাদের ঈমানের রক্ষাকবচ। শতবর্ষ নয় কিয়ামত পর্যন্ত তাঁর দর্শন চির অম্লান ও শাশ্বত হয়ে থাকবে।\n"
 }




]